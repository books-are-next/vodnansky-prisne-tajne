---
title: Bytová jádra
contentType: prose
---

<section>

_Pro bráchu i kamaráda  
   Buduji bytová jadra  
      Bydlí Judr — bydlí Mudr  
         V jádru taky bydlet budu_

_Obalím tě hadrem sádro  
   A už bude z bytu jádro  
      Dobrá parta — príma skvarda  
         málokdy se s jádrem babrá_

_Pro tvá ňadra pro tvé prádlo  
   udělám ti z bytu jádro  
      Bude jádro bytové  
         Předem z Tebe hotové_

_Erotika je paráda  
   v lůně bytového jádra  
      Judr Mudr Generál  
         Najde to co nehledal_

_Zdárně mládnem — zdravě stárnem  
   V rodných jádrech králíkáren  
      pro švagra i kamaráda  
         bagruji bytová jádra_

_Bagruji bytové jádro  
   Aby žrádlo nevychladlo  
      Každá správná moudrá vláda  
         Sází na bytová jádra_

_Erotika ta má grády  
   Skryta bytovými jádry  
      Dva hledají třetího  
         Až ho najdou — chytí ho_

_Erotika  
   — prima garda  
      Judr Mudr Generál  
         Každá správná moudrá vláda_

_Králíkáren ideál  
   Teplárna i elektrárna  
      Judr Mudr Generál  
         Buduje bytová jádra_

</section>
