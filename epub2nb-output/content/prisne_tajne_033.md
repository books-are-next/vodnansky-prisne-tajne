---
title: "Dívka z\_lepší rodiny"
contentType: prose
---

<section>

_Ač jsem dívka z lepší rodiny  
zvyklá poslouchat jak hodiny  
Nevím sama proč mne cosi nutká  
Šabadabada  
Ač jsem dívka z lepší rodiny  
neznám pro to důvod jediný  
počínat si jako příživnice_

_Máme doma trávník anglický  
Na něm stojí symbol falický  
je to vodotrysk… z něj voda prská  
Šabadabada  
Duha září kolem trkače  
Do smíchu je mi i do pláče  
jako když mne bičem mrská_

          _Mne láká swing  
          Mne láká swing  
          Mne láká lascivita_…_ vulgarita  
          objektivizmus_

_Papá má svůj názor na děti  
Knoflíčky má z pravé perleti  
Mamá má zas ručně tkaný goblén  
Šabadabada  
Já mám z mravů známku sníženou  
Tak mi hrozí, že mne vyženou  
protože jsem jejich extra problém_

          _Mne láká koks  
          Mne láká sex  
          Mne láká: „Pec nám spadla_…_ Pec nám spadla“  
          Destruktivizmus_

_Ač jsem dívka z lepší rodiny  
Zmocní se mne svůdné vidiny  
pavouk hříchu síť svou pro mne utká  
Šabadabada  
Vybublají temné hladiny  
Hanba padne otci v šediny  
Neboť ze mne bude  
„V domácnosti_…_“_

</section>
