---
title: Já jsem slečna domina
contentType: poetry
---

<section>

Když jsem byla malinká  
Říkala mi maminka  
Říkala mně… miminu  
Až se jednou vyvinu  
Budu dělat eňo-něno  
Sadomazo dominu

Čekala jsem čekala  
Až mé zmatky pominou  
Hodila se do gala  
Stala jsem se sadomazo  
Stala jsem se dominou

Já jsem slečna domina  
Za odměnu do kina  
Vodím svého otroka  
Jindy mám ho za cvoka  
Volá na mně — dominu  
„Já se z tebe pominu“  
Uvádím ho do klidu  
Povinností úklidu

Já jsem slečna domina  
Sadomazo bestije  
Když ji otrok nevnímá  
Tak mu bičem nabije  
Sešvihá ho důtkami  
Dá mu uzdu do tlamy  
Když ho deptám podpatkem  
Svíjí se mi pod zadkem

Já jsem slečna domina  
Každý na mne vzpomíná  
Moje rudé kalhotky  
Sklízí vzácné lichotky  
Vedu pány k úžasu  
Směrem dolů do pasu

</section>
