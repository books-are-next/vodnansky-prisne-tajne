---
title: Vynález Francie
contentType: poetry
---

<section>

Paní není k dispozici  
poslužte si služkou  
Prominent promine  
prominent se pomine  
Očka plná nostalgie  
zdoben čestnou stužkou  
            legie legie

     Vyzvání k tanci je  
     vynález Francie…

Tak to dělal Napoleon  
Tak to dělal Voltaire  
Řekli jim… holenku  
dámy mají volenku  
S uhrančivým pohledem  
a jedním slovem: volte_…_!  
            získali milenku

     Nejdřív se drancuje  
     a pak se tancuje…

Paní není k dispozici  
Pán si hraje s puškou  
Prominent promine  
když ho kulka nemine  
Ovažte si vlásky hbitě  
maskovací stužkou  
jemine… domine

     Lesík je Buloňský  
     a v něm jsou bretoňský…  
     kadeti

Služka není k dispozici  
poslužte si paní  
Kadeti z Bretaně  
ti milují oddaně  
Kardinál je Richelieu  
honí za svítání  
na bráně… do báně

     _Je vous prie pour la danse  
     C’est l’idée de la France_

</section>

<section>

_Madame n’est pas  
Madame n’est pas  
a votre disposition  
Servez vous monsieur  
Servez vous a notre bonne  
On demande un prominent  
par notre vieille tradition  
Excusez… O pardon_

</section>

<section>

     _„Allons enfants de la patrie  
     le jour de gloire est arrivé…“_

</section>

<section>

_Pardon_…_!_

</section>
