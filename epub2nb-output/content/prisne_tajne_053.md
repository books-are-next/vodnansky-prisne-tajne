---
title: Šemík v ovzduší
contentType: prose
---

<section>

_Do daleka  
vyplašený  
když ho v touze vyruší  
Pádí Šemík  
čtyřmi všemi  
už se vznáší v ovzduší  
Modré ráno v závoj mlžný  
halí scenérii snů  
Ptám se, je to vůbec možný  
a už ani nehlesnu_

_Do daleka  
vyplašený  
když ho v touze vyruší  
Pádí Šemík  
čtyřmi všemi  
zaznívá to do uší  
Zdálky klinkají jak zvonky  
zvuky jeho kopýtek  
A já zde na jeho zdraví  
pozvedám svůj přípitek_

_Jeho zdraví  
sexuální  
potřebné je pro klisny  
Neříkej to  
tys ten pravý  
oplzlý a úlisný  
Opojně se rozednívá  
tupě si mě prohlížíš  
Koník v dáli odeznívá  
sotva už mu ublížíš_

          _Cinkylinky… Lalala_

_Neříkej mi  
žádná slova  
Sliby jsou jak spropitné  
Ať jen potichounku znova  
o mlčení klopýtnem_

</section>
