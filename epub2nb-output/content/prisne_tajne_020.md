---
title: To je ta rotace
contentType: poetry
---

<section>

To je ta rotace  
co zklízí ovace  
u dam i přítomných pánů  
Hladce a obratce  
hopsají na place  
domů se vrací až k ránu

Ty svatá prostoto  
nevinná nahoto  
která nám všední den krášlí  
Dává nám co proto  
rotace éroto  
maniakální a zvláštní

          Jste jako koblížek  
          na vášni smažený  
          A už jste v négližé  
          A už jste svlečený  
          do spodků do trička  
          zbude z Vás kostřička  
          Cupován na kousky  
          Milován francouzsky  
          Na roštu rozkoše  
          spálená kobliha  
          A rovnou do koše  
          budete z obliga

To je ta rotace  
závratné vibrace  
To je ta rotace kádrů  
Nožky se tetelí  
ručky se veselí  
pohne se i žula  
kvádrů

Někdo je na fetiš  
Někdo je nanejvýš  
mázo a jiný je sádo  
Někdo je úchyla  
Těch je prej na kila  
Ochraň nás před nima  
Vládo

</section>
