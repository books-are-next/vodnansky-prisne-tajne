---
title: Patologická patrola
contentType: prose
---

<section>

_Patologická patrola  
Do hlavy lidi mlátí  
Pak zve je k tanci do kola  
půvabné dámy klátí_

_S patologickou patrolou  
Není radno se hádat  
Chytne vás_…_ dá vám na holou  
A zkomplikuje návrat_

_Omluvenku pro manžela  
zásadně nevystaví  
I kdybyste před ní klečela  
Na účet váš se baví_

_S patologickou patrolou  
můžete si jen užít  
než stanete se mrtvolou  
až manžel začne tušit_

</section>
