---
title: Árie maséra
contentType: poetry
---

<section>

Proč se na mne tak kasáš  
když mi provádíš masáž  
       Proč se na tě tak kasám  
       a sám a sám  
Proč se na tě tak kasám  
       Proč se na mne tak kasáš  
Když ti provádím masáž  
       Když mi provádíš masáž

       Proč se na mne tak kasáš  
       když mi provádíš masáž

Proč se na tě tak kasám  
A sám a sám

Říká se o mně: Toť v pasáži  
žije tam jeden pán  
Zabýváť se on masáží  
vesměs nádherných dam

       Proč se na ně tak kasáš  
       když jim provádíš masáž

Proč se na ně tak kasám  
a sám a sám…

       Napřed vás zmasíruji  
       a pak vás spasíruji  
       Napřed vás zmasím  
       A pak vás spasím

       Nehledě na séra  
       vsaďte na maséra  
       pokud se naskytne  
       pro oči blankytné

       Rdíte se nachová  
       Krásu vám zachová  
       Napřed vás zmasí  
       A úsměv vás spasí

Tak to máme: jednu _masáž_, _dva skotské střiky_… _rohlíček nebyl_?

       Nehledě na séra  
       Vsaďte na maséra  
       Napřed vás zmasíruje  
       A pak vás… zkasíruje

</section>
